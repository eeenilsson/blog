---
title: "Versionshantering och dropbox"
author: "eriknilsson"
date: 2019-05-12
categories: ["Artikel"]
tags: ["Studentprojekt"]
---



<p>För läkarstudenter som skriver C eller D-uppsats.</p>
<p>Se även inlägget <a href="/tags/vetenskap">“att skriva uppsats”</a>.</p>
<p>Använd “spåra ändringar” och ha med datum i filnamnet. Bra att lära sig för framtida forskningssamarbeten.</p>
<div id="gor-sahar" class="section level1">
<h1>Gör såhär</h1>
<ol style="list-style-type: decimal">
<li>Du skickar ditt första utkast till handledaren. Aktivera gärna “spåra ändringar” i dokumentet innan du skickar in.</li>
<li>Spara på dropbox och ange filnamn med initialer (här “AG”) och datum, tex: <em>antidepressiva_duppsats_AG190101</em>. Skicka ett mail och meddela handledaren att en ny version finns på dropbox.</li>
<li>Handledaren kommenterar och ger ändringsförslag med “spåra ändringar” aktiverat (ändringar blir färgmarkerade i dokumentet), handledaren sparar med nytt filnamn på dropbox (tex <em>antidepressiva_duppsats_EN190116</em>).</li>
<li>Du tar ställning till förslagen (du kan med fördel använda “granska ändringar” i word för att gå igenom alla förslag). Spara sedan direkt en ren version med nytt filnamn/datum (tex <em>antidepressiva_duppsats_AG190120</em>). I denna version är det inga ändringar som är färgmarkerade eftersom alla accepterats eller förkastats.</li>
<li>Gör dina efterföljande ändringar och tillägg med “spåra ändringar” aktiverat så att handledaren ser vad som är nytt.</li>
</ol>
<p>Kom ihåg att du själv tar ansvar för att ändringar är korrekta och att innehållet i referenser stämmer med det som skrivs.</p>
</div>
